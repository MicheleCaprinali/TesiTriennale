Come ottenere le misure previste da un PDP o un PEI?
Ultimo aggiornamento 2 anni fa

Per poter ottenere misure di supporto, occorre leggere con attenzione il proprio PEI/PDP e individuare le misure di cui avrai bisogno in relazione all’esame. Contatta il docente ad inizio corso e spiega garbatamente quali misure del tuo PEI o del tuo PDP vorresti concordare per lo studio e l’esame.

Ricordati soprattutto le seguenti regole:

Le mappe concettuali ed i formulari vanno condivise con il docente già nel corso del semestre di lezione.
L’eventuale affiancamento per la lettura, nel caso di test scritti, è da concordare con il docente e segnalare al servizio, a mezzo modulo, non più tardi di 15 gg prima dell’appello.
Tutta le misure previste dal tuo PDP/PEI saranno visibili all'atto dell'iscrizione ai singoli appelli/parziali d'esame, prenotabile tramite sportello internet. Ricordati di selezionare solo le misure già pattuite con i singoli docenti, le misure non previamente pattuite con i docenti non saranno garantite nel corso dell'esame.
Per maggiori informazioni clicca qui.

Come richiedere un PDP o un PEI?
Ultimo aggiornamento 2 anni fa

Per ottenere un PDP o un PEI sono necessari i seguenti passaggi:

Carica la certificazione in tuo possesso sul tuo sportello internet e seleziona nel corso della procedura "Richiesta PDP" oppure "Richiesta PEI";
Attendi di essere contattato dal servizio per la Disabilità e per i DSA per fissare una data per il colloquio con la Psicopedagogista d’Ateneo;
Partecipa al colloquio con la psicopedagogista d’Ateneo;
Attendi la comunicazione per ritirare il tuo PDP o il tuo PEI presso il Servizio.
Per maggiori informazioni clicca qui.

Di quali certificazioni ho bisogno per richiedere un PDP?
Ultimo aggiornamento 3 anni fa

Per richiedere un PDP è necessario disporre di una certificazione con le seguenti caratteristiche:

sia stata rilasciata da una struttura del Servizio sanitario nazionale o da ente accreditato;
non sia stata redatta da più di 3 anni rispetto alla data di immatricolazione/pre-iscrizione;
riporti i disturbi specifichi e la relativa gravità (Dislessia, Disgrafia, Disortografia, Discalculia);
venga menzionata la legge n. 170 del 2010;
contenga l’allegato con gli esiti dei test effettuati;
siano ben visibili le firme degli specialisti che hanno redatto la certificazione (Neuropsichiatra/Psicologo/Logopedista).
Se la tua certificazione non ha una o più delle caratteristiche indicate sopra indicate, rivolgiti all’equipe di riferimento per un’integrazione o un aggiornamento.

Per maggiori informazioni clicca qui.

Di quali certificazioni ho bisogno per richiedere un PEI?
Ultimo aggiornamento 3 anni fa

Per richiedere un PEI, è necessario che tu disponga di una certificazione di invalidità civile, ai sensi della legge n. 118 del 1971 (invalidità civile), e/o di una certificazione attestante lo stato di handicap, ai sensi della legge n. 104 del 1992 e successive integrazioni (dichiarazione di handicap).

La dichiarazione deve essere stata rilasciate dall’INPS o dalla struttura pubblica sanitaria territoriale competente.

Per maggiori informazioni clicca qui.