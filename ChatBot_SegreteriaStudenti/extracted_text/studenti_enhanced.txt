

=== PAGINA 1 ===

Stampa libro
a.a. 2025-2026 GUIDA DELLO STUDENTE - STUDENTI
Sito:
e-learning Unibg
Corso:
Guida studenti Unibg
Libro:
a.a. 2025-2026 GUIDA DELLO STUDENTE - STUDENTI
Stampato da:
Utente ospite
Data:
venerdì, 5 settembre 2025, 16:56


=== PAGINA 2 ===

Descrizione
A.A. 2025-2026 GUIDA DELLO STUDENTE - STUDENTI


=== PAGINA 3 ===

Sommario
1. RINNOVO ISCRIZIONE E CONTRIBUZIONE STUDENTESCA (https://www.unibg.it/studiare/iscriversi/tasse-e-agevolazioni/contribuzione-studentesca)
Rinnovo dell'iscrizione
Ammissione al secondo anno di corso
Variazione di status
Rateizzazione pagamenti
Scadenza Attestazione ISEEU
Importi aggiuntivi per ritardati pagamenti
Contributo onnicomprensivo
Scadenze amministrative
2. PASSAGGI DI CORSO E TRASFERIMENTI IN USCITA
Passaggio di corso (triennale/magistrale)
Trasferimento in uscita
3. SOSPENSIONE, DECADENZA E RINUNCIA AGLI STUDI
Decadenza dagli studi universitari
Rinuncia agli studi
Sospensione degli studi e contemporanea iscrizione a due corsi di studio
4. PIANI DI STUDIO ED ESAMI DI PROFITTO
Compilazione del piano e scadenze
Inserimento insegnamenti soprannumerari
Esami di profitto: informazioni utili
Prenotazione degli appelli
5. RILASCIO CERTIFICATI
6. ESAMI DI LAUREA E PROVE FINALI
Per conseguire il titolo
I passi per laurearsi
Presentazione della domanda di prova finale
Modalità ritiro pergamena di laurea
Rinvio della discussione della prova finale


=== PAGINA 4 ===

1. RINNOVO ISCRIZIONE E CONTRIBUZIONE STUDENTESCA
- Rinnovo dell'iscrizione
- Ammissione al secondo anno di corso
- Variazione di status
- Rateizzazione pagamenti
- Scadenza Attestazione ISEEU
- Importi aggiuntivi per ritardati pagamenti
- Contributo onnicomprensivo
- Scadenze amministrative


=== PAGINA 5 ===

Rinnovo dell'iscrizione
Il rinnovo dell’iscrizione avviene mediante il pagamento della tassa regionale per il Diritto allo Studio Universitario e dell'imposta di bollo assolta in modo virtuale nel periodo 1 agosto - 3 ottobre 2025.
L'iscrizione oltre tale termine comporta il successivo addebito della prevista quota aggiuntiva per ritardato pagamento.
STUDENTE PART-TIME
Se ti sei immatricolato nell’a.a. 2024-2025 con il regime del tempo parziale dovrai rinnovare l’iscrizione per l’a.a. 2025-2026 mantenendo lo stesso regime, per poter completare l’annualità di
corso.
Se ti sei immatricolato nell’a.a. 2024-2025 con il regime del tempo pieno al primo anno dei corsi di laurea, laurea magistrale a ciclo unico e laurea magistrale potrai invece optare per l’iscrizione al
secondo anno in regime a tempo parziale, purché tu sia in possesso dei requisiti previsti per tale tipologia di iscrizione e abbia assolto gli OFA eventualmente previsti (in caso di corsi di laurea o di
laurea magistrale a ciclo unico) trasmettendo apposita richiesta alla Segreteria studenti nel periodo 1 agosto - 3 ottobre 2025.
Il modulo Google di variazione di status sarà reperibile alla pagina Modulistica a partire dal 1° agosto.
Se sei stato iscritto per l'anno accademico 2024-2025 con il regime del tempo parziale, al terzo anno ripetente (laurea), al quinto anno ripetente (laurea magistrale a ciclo unico) oppure al secondo
anno ripetente (laurea magistrale), sarai tenuto a rinnovare l'iscrizione a partire dall'a.a. 2025-2026 come studente fuori corso, con il regime del tempo pieno, avendo concluso la frequenza del
corso per la durata normale corrispondente al regime del tempo parziale.
STUDENTE IDONEO O BENEFICIARIO DELLA BORSA DI STUDIO AI SENSI DEL D.LGS. 68/2012
Se ti sei immatricolato nell'a.a. 2025-2026 e sei risultato idoneo o beneficiario di borsa di studio, sei esonerato d'ufficio dal pagamento del contributo onnicomprensivo annuale. Successivamente alla
pubblicazione della graduatoria definitiva integrata di maggio 2026, tale esenzione ti verrà revocata se dovessi perdere l'idoneità. 
NB: Per gli studenti di nuova immatricolazione che risultino idonei o beneficiari nella graduatoria viene sospeso il pagamento del contributo onnicomprensivo fino al conseguimento del requisito di merito
previsto dal relativo bando.
Per approfondimenti, consulta la pagina Contribuzione studentesca (https://www.unibg.it/studiare/iscriversi/tasse-e-agevolazioni/contribuzione-studentesca).
LAUREANDO ENTRO LA SESSIONE STRAORDINARIA
Se intendi conseguire il titolo entro la sessione di laurea straordinaria di marzo/aprile 2026 non sei tenuto al versamento della tassa regionale o del contributo onnicomprensivo per l’iscrizione
all’a.a. 2025-2026: la tassa regionale, l'imposta di bollo e l'eventuale contributo versato saranno considerati validi per l'immatricolazione ad un corso di laurea magistrale oppure rimborsati d'ufficio ad
eccezione dell’Imposta di bollo di € 16,00 compresa nella rata di 156,00 euro, qualora tu non intenda proseguire gli studi universitari nell'anno accademico 2025-2026.
Se non rinnoverai l'iscrizione per l'anno accademico 2025-2026 e non conseguirai il titolo entro la sessione di laurea straordinaria a.a. 2024-2025 (marzo-aprile 2026) ma intenderai laurearti in una
sessione dell'a.a. 2025-2026 dovrai corrispondere la tassa regionale e l'imposta di bollo, nonché il contributo onnicomprensivo dovuto, con le maggiorazioni relative ai ritardati pagamenti rispetto alle
previste scadenze.
Per approfondimenti, consulta la pagina Contribuzione studentesca.


=== PAGINA 6 ===

Ammissione al secondo anno di corso
Per essere ammesso nel 2025-2026 al secondo anno di un corso di laurea triennale o a un corso di laurea magistrale a ciclo unico dovrai aver superato tutti gli eventuali OFA entro il primo anno
accademico (30 settembre 2025). Il rinnovo dell’iscrizione avviene con il pagamento della tassa regionale per il Diritto allo Studio Universitario e dell'imposta di bollo assolta in modo virtuale del secondo
anno di corso.
Se ti sei immatricolato nel 2024-2025 ad un corso di laurea triennale o ad un corso di laurea magistrale a ciclo unico con modalità part-time, nel 2025-2026 risulterai iscritto al primo anno ripetente; hai
tempo fino al 30 settembre 2026 per assolvere gli eventuali obblighi formativi.
Se ti sei immatricolato a tempo pieno nel 2024-2025 ad un corso di laurea magistrale, l’iscrizione al secondo anno avverrà con il pagamento della tassa regionale per il Diritto allo Studio Universitario e
dell'imposta di bollo assolta in modo virtuale indipendentemente dal numero di esami sostenuti; nel caso in cui nel 2024-2025 ti fossi iscritto con modalità part-time, ti iscriverai per il 2025-2026 al primo
anno ripetente.


=== PAGINA 7 ===

Variazione di status
Se ti sei iscritto con modalità part-time, puoi chiedere di tornare al regime di iscrizione a tempo pieno, una volta completata un'annualità intera (es. primo anno + primo anno ripetente) se desideri
completare il tuo percorso di studio e conseguire il titolo anticipatamente rispetto a quanto previsto per la condizione a tempo parziale.
Il ritorno a tempo pieno è previsto anche in tutte le ulteriori situazioni, come ad esempio la rinuncia agli studi e il trasferimento, che comportino una cessazione anticipata della tua carriera rispetto a
quanto previsto dal regime d’impegno a tempo parziale a cui hai aderito.
Importante: la variazione di status è consentita per una sola volta durante il permanere della tua iscrizione in corso ad ogni singolo corso di laurea.
L’eventuale cambiamento di regime, che potrai richiedere entro il termine per il rinnovo dell’iscrizione all’anno accademico successivo, ti sarà concesso previa verifica dei requisiti e della
compatibilità con il percorso scelto.
Il modulo di variazione di status è disponibile alla pagina Modulistica dal 1° agosto 2025.
 


=== PAGINA 8 ===

Rateizzazione pagamenti
Le scadenze per i pagamenti sono le seguenti:
tassa regionale per il Diritto allo Studio Universitario e imposta di bollo assolta in modo virtuale per un importo totale pari a € 156,00 da corrispondere all'atto dell'immatricolazione o rinnovo
dell'iscrizione ad anni successivi al primo:
- per gli studenti immatricolati al primo anno dei corsi di laurea triennale e magistrale ad accesso programmato: entro la scadenza stabilita dal relativo bando;
- per gli studenti immatricolati al primo anno del corso di laurea magistrale a ciclo unico in Scienze della formazione primaria: entro la scadenza stabilita dal relativo bando;
- per gli studenti immatricolati al primo anno dei corsi di laurea triennale e magistrale a ciclo unico ad accesso libero: entro il 3 ottobre 2025;
- per gli studenti immatricolati al primo anno dei corsi di laurea magistrale ad accesso libero dal 7 luglio 2025 al 29 agosto 2025 in caso di preiscrizione effettuata dall’1 aprile 2025 al 30 maggio 2025;
- per gli studenti immatricolati al primo anno dei corsi di laurea magistrale ad accesso libero dal 29 settembre 2025 al 15 ottobre 2025 in caso di preiscrizione effettuata dal 3 giugno 2025 al 29 agosto
2025;
- per gli studenti immatricolati al primo anno dei corsi di laurea magistrale ad accesso libero dal 27 ottobre 2025 al 14 novembre 2025 in caso di preiscrizione effettuata dall’1 settembre 2025 al 30
settembre 2025;
- dal 4 ottobre al 28 novembre 2025, con pagamento della relativa sanzione prevista dall’art. 8, in caso di immatricolazione tardiva ai corsi di laurea triennale e magistrale a ciclo unico ad accesso libero;
- per gli studenti immatricolati al primo anno dei corsi di laurea magistrale ad accesso libero dal 7 luglio 2025 al 29 agosto 2025 in caso di preiscrizione effettuata dall’1 aprile 2025 al 30 maggio 2025;
- per gli studenti immatricolati al primo anno dei corsi di laurea magistrale ad accesso libero dal 29 settembre 2025 al 15 ottobre 2025 in caso di preiscrizione effettuata dal 3 giugno 2025 al 29 agosto
2025;
- per gli studenti immatricolati al primo anno dei corsi di laurea magistrale ad accesso libero dal 27 ottobre 2025 al 14 novembre 2025 in caso di preiscrizione effettuata dall’1 settembre 2025 al 30
settembre 2025;
- dal 4 ottobre al 28 novembre 2025, con pagamento della relativa sanzione prevista dall’art. 8, in caso di immatricolazione tardiva ai corsi di laurea triennale e magistrale a ciclo unico ad accesso libero;
- dal 25 novembre 2025 al 5 dicembre 2025, con pagamento della relativa sanzione prevista dall’art. 8, in caso di immatricolazione tardiva ai corsi di laurea magistrale ad accesso libero con pre-
iscrizione effettuata dall’ 1 ottobre 2025 al 31 ottobre 2025;
- dal 15 dicembre 2025 al 19 dicembre 2025, con pagamento della relativa sanzione prevista dall’art. 8, in caso di immatricolazione tardiva ai corsi di magistrale ad accesso libero con pre-iscrizione
effettuata dal 3 novembre 2025 al 28 novembre 2025;
- per tutti gli studenti iscritti ad anni successivi al primo entro il 3 ottobre 2025;
prima rata del contributo onnicomprensivo, a titolo di acconto, per un importo massimo di € 400,00, entro il 17 febbraio 2026 (per gli studenti esentati dal pagamento del contributo
onnicomprensivo non è addebitato alcun importo);
seconda rata del contributo onnicomprensivo, di importo pari alla differenza tra l'importo totale del contributo per fascia e l'acconto versato, entro il 15 maggio 2026. Qualora la differenza fosse
pari a € 0,00, la seconda rata non sarà addebitata.
NB: fino al valore di € 430,00 la prima e la seconda rata di contributo onnicomprensivo, in analogia al limite applicato dall'Amministrazione Finanziaria, saranno accorpate. In caso di importo totale del
contributo onnicomprensivo inferiore ad € 10,00, la prima rata del contributo onnicomprensivo non sarà emessa.
Nel caso in cui l'importo della seconda rata di contributo onnicomprensivo sia superiore a € 500,00 è possibile presentare istanza di rateizzazione; eventuali istanze di rateizzazione per importi inferiori
verranno valutate solo a seguito di presentazione di idonea istanza adeguatamente motivata e in caso di particolari situazioni personali adeguatamente documentate.
Nel caso di mancato pagamento delle rate di contributo onnicomprensivo entro 30 giorni dalla scadenza è previsto il blocco alla prenotazione degli appelli d'esame; lo studente non in regola con il
pagamento delle tasse universitarie non può accedere alla prova finale di laurea. Se lo studente non termina il pagamento delle rate dovute per l'a.a. 2025-2026 entro il termine del 30 settembre 2026
verrà disposto il blocco amministrativo della carriera.
In presenza di situazioni debitorie, lo studente, per poter riprendere gli studi dopo un periodo di sospensione o effettuare la rinuncia agli studi, deve saldare gli importi dovuti o sottoscrivere con l'Ufficio
tasse un piano di rateizzazione degli stessi. Per importi arretrati relativi ad anni accademici precedenti è possibile presentare istanza di rateizzazione indipendentemente dall'importo dovuto.
Per approfondimenti consulta la pagina web Contribuzione studentesca.


=== PAGINA 9 ===

Scadenza Attestazione ISEEU
La fascia di contribuzione viene determinata in base all'attestazione ISEEU applicabile alle prestazioni per il Diritto allo Studio universitario. All’interno del REGOLAMENTO PER LA CONTRIBUZIONE
STUDENTESCA a.a. 2025-2026, reperibile alla pagina Contribuzione studentesca, puoi confrontare il valore del tuo ISEE con la tabella delle fasce contributive.
L'attestazione ISEEU deve essere prodotta entro e non oltre il 31 dicembre 2025. Tutte le attestazioni redatte entro la scadenza sono acquisite d'ufficio, a cura dell'Ateneo, presso la banca dati INPS.
ATTENZIONE: 
- l'attestazione non è corretta se riporta la dicitura "non si applica alle prestazioni agevolate per il Diritto allo Studio Universitario";
- se hai altri fratelli o sorelle iscritti all'Università e il tuo nucleo familiare ha già richiesto un'Attestazione ISEEU nel corso del 2025, devi verificare che l'attestazione ISEEU risulti applicabile alle
prestazioni agevolate per il Diritto allo Studio Universitario anche in tuo favore e non solo in loro favore.
In entrambi i casi, infatti, l'acquisizione d'ufficio non è possibile e dovrai richiedere il rilascio di una nuova attestazione corretta entro il termine del 31 dicembre 2025.
Prima della scadenza ti consigliamo di verificare la tua fascia contributiva attribuita, accedendo alla sezione Segreteria/ISEE Università del tuo Sportello Internet (http://www.unibg.it/node/6977) Studenti.
Qualsiasi attestazione prodotta oltre tale termine, e comunque entro il 30 settembre 2026, dovrà essere da te trasmessa, con successivo addebito della sanzione prevista di € 150,00. Oltre tale
scadenza ti verrà attribuita inderogabilmente la fascia massima di contribuzione.
La sanzione per consegna tardiva dell'attestazione ISEEU non sarà applicata se ti immatricolerai successivamente al 31 dicembre 2025 per scorrimento delle graduatorie dei corsi ad accesso
programmato. 
Se risulterai già in possesso di un'attestazione ISEEU per prestazioni universitarie, prodotta nel corso del 2025 ai fini dell'attribuzione tardiva della fascia contributiva nel corso dell'anno accademico
precedente, non dovrai richiedere una nuova attestazione per l'a.a. 2025-2026, stante la validità di quella già in tuo possesso.
Per approfondimenti, visita la pagina Contribuzione studentesca.


=== PAGINA 10 ===

Importi aggiuntivi per ritardati pagamenti
In caso di pagamento del contributo onnicomprensivo successivamente alla scadenza prevista, si applicano i seguenti importi aggiuntivi:
€ 20,00 per i pagamenti effettuati entro i 30 giorni successivi alla scadenza;
€ 40,00 per i pagamenti effettuati tra il 31° e il 60° giorno successivo alla scadenza;
€ 60,00 per i pagamenti effettuati tra il 61° e il 90° giorno successivo alla scadenza;
€ 80,00 per i pagamenti effettuati oltre il 90° giorno successivo alla scadenza.
Le medesime quote sopra citate sono addebitate anche in caso di pagamento della tassa regionale per il rinnovo iscrizione ad anno di corso successivo al primo oltre il termine del 3 ottobre 2025.
Tali importi si applicano a tutte le rate di contribuzione studentesca (https://www.unibg.it/studiare/iscriversi/tasse-e-agevolazioni/contribuzione-studentesca) per gli studenti che non abbiano rinnovato l'iscrizione per l'anno accademico 2025-2026 e che, non avendo conseguito il titolo entro la
sessione di laurea straordinaria dell'a.a. 2024-2025, debbano iscriversi tardivamente all'a.a. 2025-2026 provvedendo al pagamento delle rate oltre le previste scadenze.
In caso di presentazione di istanza oltre il termine fissato (immatricolazione, abbreviazione, passaggio di corso/Dipartimento, trasferimento in ingresso/uscita, seconda laurea e re-immatricolazione a
seguito di rinuncia o decadenza) è addebitato un importo aggiuntivo per istanza fuori termine pari a € 95,00.
NB: Gli studenti che procedono all'inserimento della domanda di immatricolazione ai corsi di laurea triennale, magistrale e magistrale a ciclo unico ad accesso libero entro la scadenza prevista ma
procedono poi al pagamento dei 156,00 euro oltre la suddetta scadenza, gli studenti che effettuano un'immatricolazione tardiva ai corsi di laurea triennale, magistrale e magistrale a ciclo unico ad
accesso libero e coloro che presentano istanze di trasferimento in uscita oltre il termine fissato, sono soggetti al pagamento di un importo aggiuntivo per istanza fuori termine pari a € 95,00.
Per i corsi di laurea triennali, magistrali e magistrali a ciclo unico ad accesso programmato, il pagamento dei 156,00 euro oltre il termine perentorio previsto dal relativo bando comporta invece
l'esclusione dalla procedura di selezione senza la possibilità di effettuare un pagamento tardivo con sanzione.
Nel caso di mancato pagamento delle rate di contributo onnicomprensivo entro 30 giorni dalla scadenza, è previsto il blocco alla prenotazione agli appelli d'esame; lo studente non in regola con il
pagamento delle tasse universitarie non può accedere alla prova finale di laurea.


=== PAGINA 11 ===

Contributo onnicomprensivo
Puoi trovare tutte le informazioni sul calcolo del contributo onnicomprensivo annuale e su eventuali agevolazioni alla pagina web Contribuzione studentesca.


=== PAGINA 12 ===

Scadenze amministrative
Trovi tutte le scadenze amministrative previste per l’anno accademico 2025-2026 alla pagina Iscriversi.
Per le scadenze relative a tasse e contributi consulta la pagina Contribuzione studentesca.


=== PAGINA 13 ===

2. PASSAGGI DI CORSO E TRASFERIMENTI IN USCITA
- Passaggio di corso (triennale/magistrale)
- Trasferimento in uscita


=== PAGINA 14 ===

Passaggio di corso (triennale/magistrale)
CORSI DI LAUREA TRIENNALI E MAGISTRALI A CICLO UNICO 
Se sei stato già iscritto presso l'Ateneo per l'anno accademico 2024-2025 e sei intenzionato ad effettuare un passaggio ad un corso di laurea ad accesso programmato che utilizza il TOLC come
strumento di selezione, devi pre-iscriverti alla seconda sessione di selezione  e sostenere il TOLC. 
Sarai inoltre tenuto a rinnovare l'iscrizione per l'anno accademico 2025-2026 entro e non oltre il 3 ottobre 2025 versando il contributo pari a 156,00 euro (tassa regionale e imposta di bollo
assolta in modo virtuale) esclusivamente con modalità PagoPA, pena l'applicazione della prevista quota aggiuntiva per rinnovo iscrizione oltre il termine.
In caso di ammissione e collocamento utile in graduatoria, potrai presentare domanda di passaggio di corso entro la scadenza indicata nel Bando di ammissione di riferimento secondo le modalità
sotto riportate. Potrai sostenere esami nella sessione autunnale se fissati in data antecedente a quella prevista per l’accettazione del posto.
Se sei intenzionato ad effettuare un passaggio ad un corso di laurea con immatricolazione ad esaurimento posti (Economia o Economia aziendale), prendi visione dell'art. 8 del Bando di
ammissione. Potrai sostenere esami presso il corso di laurea di provenienza fino al momento della presentazione della domanda di passaggio di corso.
Per effettuare la domanda devi:
1. inserire la domanda on line tramite lo Sportello internet (http://www.unibg.it/node/6977).
La guida alla procedura on line è consultabile alla pagina di contatto con la Segreteria (Guide procedure online).
2. pagare online il contributo di € 50,00 (+ € 16,00 per la marca da bollo assolta in modo virtuale) mediante la piattaforma PagoPA (seleziona il tasto “Pagamenti”, clicca il numero di Fattura e
successivamente “Paga con PagoPA”). Per approfondimenti, consulta la pagina Modalità di pagamento.
La domanda di passaggio si intende perfezionata a seguito del pagamento del previsto contributo.
Sarai invitato ad autocertificare gli esami non ancora aggiornati nella tua pagina web.
Successivamente alla delibera del Consiglio di corso di studio, la Segreteria provvederà ad inviarti via mail comunicazione in merito al riconoscimento degli esami sostenuti durante la carriera pregressa
e alla procedura di immatricolazione.
Se intendi iscriverti al corso di laurea magistrale quinquennale a ciclo unico in Scienze della formazione primaria devi anzitutto effettuare la domanda di pre-iscrizione entro il previsto termine e
sostenere il test selettivo il 12 settembre 2025. La domanda di passaggio di corso potrà essere presentata solo successivamente al sostenimento del test selettivo, in caso di superamento e collocazione
utile in graduatoria, entro il termine previsto dal bando.
In caso di passaggio ad un corso di laurea triennale o magistrale a ciclo unico ad accesso libero, se sei già stato iscritto presso l'Ateneo per l'anno accademico 2024-2025 ad un corso di studio, potrai
presentare la domanda online di passaggio di corso dal 6 agosto al 3 ottobre 2025, rinnovando comunque l'iscrizione per l'anno accademico 2025-2026 tramite il versamento della tassa regionale
per il Diritto allo Studio Universitario e dell'imposta di bollo assolta in modo virtuale entro il 3 ottobre 2025, pena l'applicazione della prevista quota aggiuntiva per rinnovo iscrizione oltre il termine.
La verifica delle conoscenze iniziali avverrà tramite il TOLC di riferimento, se l'hai sostenuto prima del 1° gennaio 2024 o se desideri ripeterlo per migliorare il tuo punteggio, con il solo obiettivo di
accertare il possesso di un'adeguata preparazione iniziale. Sostenere il TOLC per effettuare il passaggio ad un corso di laurea ad accesso libero non è obbligatorio, ma ti consente di assolvere gli OFA
previsti dal tuo corso di laurea. Sono esonerati dall’obbligo di sostenere il TOLC gli studenti in possesso di certificazioni riconosciute sulla base di quanto deliberato dai singoli Dipartimenti.
Per maggiori informazioni consulta la pagina relativa ai TOLC. 
Per i corsi di laurea ad accesso libero è possibile presentare istanza tardiva di passaggio di corso dal 4 ottobre al 28 novembre 2025, con addebito della quota aggiuntiva per istanza fuori termine.
Attenzione: Se ti sei immatricolato al primo anno di corso per l'anno accademico 2025-2026 non potrai presentare istanza di passaggio ad altro corso di studio fino all'anno accademico
2026-2027.
AMMISSIONE AD ANNI SUCCESSIVI AL PRIMO
In base al numero di cfu riconosciuti, sarai ammesso al corrispondente anno di corso come di seguito indicato (delibera del Senato Accademico del 16 dicembre 2024):
CORSI DI LAUREA 
fino a 29 cfu riconosciuti: ammissione al I anno di corso
da 30 a 89 cfu riconosciuti: ammissione al II anno di corso
da 90 cfu riconosciuti: ammissione al III anno di corso
CORSO DI LAUREA MAGISTRALE A CICLO UNICO IN SCIENZE DELLA FORMAZIONE PRIMARIA
fino a 50 cfu riconosciuti: ammissione al I anno di corso
da 51 a 100 cfu riconosciuti: ammissione al II anno di corso
da 101 cfu riconosciuti: ammissione al III anno di corso
Per il corso di laurea magistrale a ciclo unico in Scienze della Formazione primaria non è possibile l'iscrizione ad anni superiori al terzo, indipendentemente dal numero di cfu eventualmente riconosciuti.
CORSO DI LAUREA MAGISTRALE A CICLO UNICO IN GIURISPRUDENZA (CLASSE LMG/01) 
fino a 35 cfu riconosciuti: ammissione al I anno di corso
da 36 a 80 cfu riconosciuti: ammissione al II anno di corso
da 81 a 134 cfu riconosciuti: ammissione al III anno di corso
da 135 a 226 cfu riconosciuti: ammissione al IV anno di corso
da 227 cfu riconosciuti: ammissione al V anno di corso.
CORSI DI LAUREA MAGISTRALI AD ACCESSO PROGRAMMATO
In caso di richiesta di passaggio da un corso di laurea magistrale ad un altro ad accesso programmato, dovrai innanzitutto fare la pre-iscrizione in uno dei periodi previsti: dal 1° aprile al 30
maggio 2025 (primo periodo), dal 1° luglio al 22 agosto 2025 (secondo periodo).
In caso di ammissione al corso prescelto e collocamento utile in graduatoria, dovrai compilare esclusivamente online la domanda di passaggio di corso entro la scadenza indicata nella sezione
12 lettera d) del Bando di ammissione per accettare il posto.
Per eventuali richieste di passaggio di corso precedenti al 6 agosto 2025 sarà necessario rivolgersi alla Segreteria studenti. Sarà possibile sostenere esami presso il corso di studio di provenienza fino al
momento della presentazione della domanda di passaggio di corso.
Per effettuare la domanda devi:
1. inserire la domanda online tramite lo Sportello internet.
La guida alla procedura on line è consultabile alla pagina della Segreteria (Guide procedure online).
Sarai invitato ad autocertificare gli esami non ancora aggiornati nella tua pagina web.
2. Pagare online mediante la piattaforma PagoPA (seleziona il tasto “Pagamenti”, clicca il numero di Fattura e successivamente “Paga con PagoPA”). Per approfondimenti, consulta la pagina Modalità di
pagamento.
Attenzione: entro il 3 ottobre 2025 sarai comunque tenuto a rinnovare l'iscrizione per l'anno accademico 2025-2026 versando la tassa regionale per il Diritto allo Studio Universitario e l'imposta di
bollo assolta in modo virtuale, pena l'applicazione della prevista quota aggiuntiva per rinnovo iscrizione oltre il termine.
La domanda di passaggio di corso di laurea magistrale non dovrà essere consegnata in Segreteria; verranno trasmesse al competente Consiglio di corso di studio unicamente le domande compilate on
line secondo la procedura sopra indicata per cui sia stato acquisito dall'Ateneo il pagamento della quota complessiva di € 66,00.
Gli studenti immatricolati al primo anno per l'anno accademico 2025-2026 non potranno presentare istanza di passaggio ad altro corso di studio fino all'anno accademico successivo.
Successivamente alla delibera del Consiglio di corso di studio, la Segreteria provvederà ad inviarti via mail comunicazione in merito al riconoscimento degli esami sostenuti durante la tua carriera
pregressa e ai successivi adempimenti.
CORSI DI LAUREA MAGISTRALI AD ACCESSO LIBERO
In caso di richiesta di passaggio da un corso di laurea magistrale ad un altro ad accesso libero, dovrai anzitutto effettuare la pre-iscrizione in uno dei periodi indicati alla pagina Corsi di laurea
magistrale ad accesso libero.
In caso di ammissione al corso di laurea magistrale prescelto, potrai presentare la domanda di passaggio di corso online, seguendo la procedura sopra riportata, entro il 14 novembre 2025 (se ti sarai
pre-iscritto entro il 30 settembre 2025).
In caso di pre-iscrizione tardiva (con addebito della prevista mora), dovrai presentare domanda di passaggio di corso online entro il 5 dicembre 2025 (se ti sarai pre-iscritto tardivamente entro il 31
ottobre 2025) ed entro il 19 dicembre 2025 (se ti sarai pre-iscritto tardivamente entro il 28 novembre 2025).
NB: Entro il 3 ottobre 2025 sarai comunque tenuto a rinnovare l'iscrizione per l'anno accademico 2025-2026 versando la tassa regionale per il Diritto allo Studio Universitario e l'imposta di bollo
assolta in modo virtuale, pena l'applicazione della prevista quota aggiuntiva per rinnovo iscrizione oltre il termine.
AMMISSIONE AD ANNI SUCCESSIVI AL PRIMO
In base al numero di cfu riconosciuti, sarai ammesso al corrispondente anno di corso come di seguito indicato (delibera del Senato Accademico del 16 dicembre 2024):
CORSI DI LAUREA MAGISTRALE
fino a 29 cfu riconosciuti: ammissione al I anno di corso
da 30 cfu riconosciuti: ammissione al II anno di corso
Per l'individuazione dell'anno di ammissione, si farà riferimento ai cfu in esubero rispetto a quelli necessari per l'ammissione al corso di laurea magistrale.


=== PAGINA 15 ===

Trasferimento in uscita
Se desideri trasferirti presso un altro ateneo non sei tenuto a rinnovare l'iscrizione all'a.a. 2025-2026 presso l'Università degli studi di Bergamo: devi compilare la domanda indirizzata al
Rettore esclusivamente online nel periodo 14 luglio – 3 ottobre 2025, fatte salve le scadenze e le modalità di iscrizione stabilite dai vari atenei.
 È possibile presentare istanza tardiva di trasferimento presso altro ateneo dal 4 ottobre al 28 novembre 2025, fatte salve le scadenze e le modalità di iscrizione stabilite dai vari atenei, con addebito
della sanzione per il ritardo.
MODALITÀ DI PRESENTAZIONE DELLA DOMANDA
La domanda deve essere inserita esclusivamente online tramite lo Sportello internet.
La guida alla procedura online è consultabile alla pagina della Segreteria (Guide procedure online).
Successivamente dovrai pagare online il contributo di € 95,00 (+ € 16,00 di imposta di bollo assolta in modo virtuale) mediante la piattaforma PagoPA (seleziona il tasto “Pagamenti”, clicca il numero di
Fattura e successivamente “Paga con PagoPA”). 
Per approfondimenti, consulta la pagina Modalità di pagamento. 
La domanda di trasferimento si intende perfezionata a seguito del pagamento del previsto contributo.
Nel caso in cui fossi in possesso del libretto cartaceo di iscrizione (immatricolazioni fino al 2009/2010) e/o della tessera magnetica (US card), ti invitiamo a trasmetterli alla Segreteria studenti. Non è
prevista la restituzione della tessera universitaria Enjoy Unibg o Flash Up UniBg che mantiene la validità nel circuito bancario.
Durante la compilazione della domanda online devi autocertificare gli esami sostenuti non ancora aggiornati nella tua pagina personale, precisando la denominazione e il codice degli stessi, la data di
sostenimento e il voto/giudizio e provvedere alla regolarizzazione della tua posizione amministrativa.
Se ti trasferirai ad altro ateneo lombardo dovrai richiedere all'Università di destinazione il rimborso della tassa regionale eventualmente versata presso l'Università di Bergamo.
Se compilerai l'istanza di trasferimento dopo il 3 ottobre 2025 (dal 4 ottobre al 28 novembre 2025), dovrai versare il contributo di trasferimento di € 95,00 (+ € 16,00 di imposta di bollo assolta in modo
virtuale) e un importo aggiuntivo per istanza fuori termine pari a € 95,00.
Se ti sei immatricolato nel 2025-2026, non è consentito effettuare il trasferimento verso altri atenei né richiedere la sospensione degli studi.
Lo studente che si è trasferito ad altra Università non può fare ritorno all’Università di Bergamo prima che sia intercorso un anno solare, salvo che la domanda sia giustificata da gravi motivi.
In ogni caso si consiglia agli interessati di verificare le disposizioni relative ai trasferimenti in vigore presso i vari atenei.


=== PAGINA 16 ===

3. SOSPENSIONE, DECADENZA E RINUNCIA AGLI STUDI
- Sospensione degli studi e contemporanea iscrizione a due corsi di studio
- Decadenza dagli studi universitari
- Rinuncia agli studi


=== PAGINA 17 ===

Decadenza dagli studi universitari
Se sei uno studente fuori corso iscritto ad un corso attivato ai sensi del D.M. 509/99 o ante D.M. 509/99 incorri nella decadenza dallo status di studente universitario se non sostieni (anche con
esito negativo, purché verbalizzato) alcun esame previsto dall’ordinamento per otto anni accademici consecutivi.
Se sei uno studente fuori corso iscritto a tempo pieno ad un corso attivato ai sensi del D.M. 270/2004, per non incorrere in decadenza devi superare le prove mancanti al completamento della
tua carriera universitaria entro un termine pari al doppio della durata normale del corso di studio (ad esempio, 3+6 anni di iscrizione fuori corso in caso di corso di laurea triennale, 2+4 anni di
iscrizione fuori corso per le lauree magistrali, 5+10 anni di iscrizione fuori corso per le lauree magistrali a ciclo unico).
Se sei uno studente fuori corso iscritto a tempo parziale, per non incorrere in decadenza devi superare le prove mancanti al completamento della tua carriera universitaria entro un termine pari
alla durata del tuo percorso formativo (dopo 6, 4 e 10 anni di iscrizione fuori corso rispettivamente per le lauree triennali, magistrali e magistrali a ciclo unico).
Ai fini della decadenza il termine ultimo per sostenere gli esami è fissato al 30 aprile dell'anno successivo a quello di iscrizione, fermo restando il Calendario degli esami di profitto riportato nel
Calendario didattico di ogni Dipartimento/Scuola. Gli anni di iscrizione come ripetente, gli anni di interruzione o sospensione degli studi non interrompono il computo degli anni ai fini della decadenza.
Allo stesso modo, il pagamento del contributo di iscrizione non fa venir meno i termini per la decadenza.
Se sei uno studente decaduto presso un corso di studio dell'Ateneo e scegliessi di iscriverti, entro l'anno accademico successivo a quello di decadenza, al medesimo corso di studio, ove a
numero programmato locale, sarai esonerato dalla prova di ammissione.
Attenzione: qualora tu abbia superato tutti gli esami di profitto e debba sostenere solo l’esame di laurea o di diploma o la prova finale non incorrerai nella decadenza.
Il decorso del termine per la decadenza si interrompe in caso di passaggio ad un altro corso di laurea.
Attenzione: per gli studenti con invalidità civile pari o superiore al 66%, gli studenti in possesso dei benefici di cui alla Legge 104/1992 e gli studenti con diagnosi di disturbo specifico di apprendimento
(DSA) possono essere deliberati specifici termini di decadenza dagli Organi competenti.
Consulta il Regolamento (Regolamento in materia di decadenza dagli studi universitari).


=== PAGINA 18 ===

Rinuncia agli studi
Se sei intenzionato a rinunciare agli studi (decadendo dallo status di studente universitario), accedi allo Sportello internet per effettuare la procedura online di Rinuncia agli studi (clicca "Carriera" e
successivamente "Domanda di rinuncia agli studi" e segui le indicazioni presenti nelle maschere successive). 
 Al termine della compilazione della domanda di rinuncia agli studi online, il sistema genera il contributo di € 16,00 da versare, entro i 5 giorni successivi, accedendo alla sezione “Segreteria -
Pagamenti"  dello Sportello internet. 
Una volta effettuati i necessari controlli, la Segreteria studenti chiuderà la tua posizione e riceverai una mail di avvenuta chiusura della carriera. Senza il pagamento di tale contributo non si procederà
alla chiusura della carriera.
Per ulteriori approfondimenti consulta la Guida alla procedura online "Rinuncia agli studi" reperibile alla pagina della Segreteria. 
In seguito alla procedura di verbalizzazione online, non essendovi più l’obbligo di registrazione degli esami sul libretto universitario, sarai tenuto ad autocertificare gli esami sostenuti non ancora
aggiornati nella tua pagina personale, precisando denominazione, codice dell’esame, data di sostenimento e numero di crediti formativi (il modulo di autocertificazione “Dichiarazione sostitutiva di
certificazione” è reperibile alla pagina della Modulistica).
Dovrai allegare tale autocertificazione, durante la procedura online, anche se non sei mai stato in possesso di libretto universitario.
CONTRIBUZIONE PER STUDENTI RINUNCIATARI
Il pagamento dell’importo € 156,00 perfeziona automaticamente l’immatricolazione al corso di studi o il rinnovo dell’iscrizione per l’a.a. 2025-2026;
il mancato pagamento delle successive rate di contributo onnicomprensivo, la mancata frequenza alle lezioni o il mancato sostenimento degli esami non comportano una rinuncia implicita agli
studi;
se non intendi più proseguire con gli studi e vuoi chiudere la tua carriera devi presentare formale domanda di rinuncia agli studi dal tuo Sportello internet accedendo alla sezione Carriera >
Domanda di rinuncia agli studi.
l’istanza di rinuncia agli studi si intende perfezionata solo se procedi al pagamento della marca da bollo, pari a € 16,00, entro i 30 giorni successivi alla data di presentazione della domanda;
il bollettino di € 16,00 viene generato automaticamente al termine della procedura online ed è reperibile nella sezione Segreteria > pagamenti dello Sportello internet;
in caso di mancato pagamento dei € 16,00 entro il termine indicato prima l’istanza decade e verrà considerata come non presentata;
in caso di rinuncia agli studi si procederà alla chiusura della carriera solo dopo il saldo tutti gli importi che risultano dovuti secondo le regole indicate in questa sezione, anche in caso di
sottoscrizione di un piano di rateizzazione.
Tassa regionale per il diritto allo studio ed imposta di bollo € 156,00
Se ti sei immatricolato nell’a.a. 2025-2026 e non intendi proseguire gli studi puoi unicamente presentare istanza di rinuncia agli studi e non hai diritto al rimborso dell’importo di € 156,00.
Unicamente in caso di rinuncia agli studi presentata per iscriverti per l’a.a. 2025-2026 ad altro corso presso questo Ateneo, potrai chiedere lo storno dell’importo di € 156,00 già pagato per l’a.a. 2025-
2026 sul nuovo corso di studi.
Se sei iscritto ad anni successivi al primo e vuoi presentare istanza di rinuncia agli studi, non devi rinnovare l’iscrizione all’a.a. 2025-2026 pagando la rata di € 156,00 ma devi risultare in regola con i
pagamenti per tutti gli anni in cui hai rinnovato l’iscrizione fino all’a.a. 2024-2025 compreso. In caso di rinuncia agli studi presentata dopo il rinnovo dell’iscrizione per l’a.a. 2025-2026 non è previsto il
rimborso dell’importo di € 156,00.
Prima rata del contributo onnicomprensivo con scadenza 17 febbraio 2026
In caso di rinuncia agli studi presentata entro e non oltre il 17 febbraio 2026, non dovrai pagare la prima rata di contributo onnicomprensivo solamente se non hai superato alcun esame nel corso
della sessione di gennaio-febbraio 2026. Se hai pagato la rata in questione, prima di presentare la domanda di rinuncia non è previsto alcun rimborso.
 Seconda rata del contributo onnicomprensivo con scadenza 15 maggio 2026
In caso di rinuncia agli studi presentata dopo il 17 febbraio 2026 ed entro e non oltre il 15 maggio 2026. dovrai pagare interamente la prima rata di contributo onnicomprensivo, mentre:
non dovrai pagare la seconda rata di contributo onnicomprensivo (se dovuta) se non hai superato alcun esame nel corso della sessione di gennaio-febbraio 2026;
dovrai pagare il 50% della seconda rata di contributo onnicomprensivo (se dovuta) se hai superato almeno un esame nel corso della sessione di gennaio-febbraio 2026.
Se hai pagato la rata in questione prima di presentare la domanda di rinuncia, non è previsto alcun rimborso.
In caso di rinuncia agli studi presentata successivamente al 15 maggio 2026, dovrai pagare tutte le rate di contributo onnicomprensivo che risultano dovute per l'a.a. 2025-2026 in base al tuo valore
ISEEU.
N.B: l’istanza di rinuncia agli studi si intende perfezionata solo se lo studente procede al pagamento della marca da bollo, pari a € 16,00, entro i 30 giorni successivi data di presentazione della
domanda; il bollettino di € 16,00 viene generato automaticamente al termine della procedura online ed è reperibile nella sezione Segreteria > Pagamenti dello Sportello internet.
In caso di mancato pagamento dei 16,00 euro entro il termine indicato, l’istanza decade e verrà considerata come non presentata.
 In caso di rinuncia agli studi si procederà alla chiusura della carriera solo dopo il saldo di tutti gli importi che risultano dovuti, anche in caso di sottoscrizione di un piano di rateizzazione.


=== PAGINA 19 ===

Sospensione degli studi e contemporanea iscrizione a due corsi di studio
Se sei iscritto ad un corso di laurea, laurea magistrale a ciclo unico o laurea specialistica/magistrale e intendi proseguire i tuoi studi presso un’Università straniera o un’Accademia militare o presso i corsi
di Master, Scuole di specializzazione, TFA o Dottorati di ricerca puoi presentare dal 1° agosto al 3 ottobre 2025, senza procedere al rinnovo dell’iscrizione, domanda di sospensione degli studi, la
cui durata deve essere pari ad almeno un anno accademico (salvo casi eccezionali, supportati da idonea documentazione, giustificati dalle date di inizio del corso che si intende frequentare), indirizzata
al Rettore, in carta legale da € 16,00 (modulo disponibile alla pagina Modulistica).
Potrai in seguito, se non sarai incorso in decadenza, inoltrare domanda al Rettore per ottenere la riammissione al corso di studi precedentemente seguito, ove attivato, alle stesse condizioni
maturate all’atto della sospensione e chiedere il riconoscimento degli studi svolti presso il nuovo corso (abbreviazione di carriera).
Al termine del periodo di studio all’estero dovrai riprendere l’iscrizione all’Università di Bergamo dall’anno di corso successivo a quello dell’ultima iscrizione.
In caso di mancata attivazione del corso frequentato in precedenza, verrai ammesso d’ufficio al corrispondente corso di laurea di nuova attivazione.
Sarai tenuto al pagamento di diritto fisso di ricognizione pari a € 200,00 per ogni anno di sospensione, ridotto a € 50,00 a partire dal quinto anno.
NB: la Legge 12 aprile 2022, n. 33 ha introdotto la possibilità di contemporanea iscrizione a due corsi di formazione superiore. A seguito della pubblicazione del D.M. n. 930 del 29 luglio 2022 del
Ministro dell’Università e della Ricerca, sono state disciplinate le modalità per facilitare la contemporanea iscrizione degli studenti a due diversi corsi di laurea, di laurea magistrale, di master o di
dottorato di ricerca, con l’eccezione dei corsi di specializzazione medica, anche presso più università, scuole o istituti superiori a ordinamento speciale, a partire dall'anno accademico 2022-2023.
Ulteriori informazioni sono disponibili alla pagina (https://www.unibg.it/studiare/iscriversi/tipi-iscrizione) https://www.unibg.it/studiare/iscriversi/tipi-iscrizione  dove troverai anche la Richiesta di contemporanea iscrizione a due Corsi di studio.
 Consulta tutte le FAQ del MUR e il Regolamento di UniBg per la contemporanea iscrizione.
In caso di iscrizione ad altri corsi universitari per i quali non è consentita la contemporanea iscrizione rimane valida la possibilità di avvalersi della sospensione degli studi nei casi sopra citati. Per le
stesse casistiche, sarà inoltre consentita la sospensione dagli studi per gli studenti che vogliano iscriversi presso altro ateneo senza usufruire della contemporanea iscrizione.
In entrambi i casi, durante il periodo di sospensione lo studente non potrà effettuare alcun atto di carriera e non potranno essere riconosciuti eventuali crediti maturati durante la frequenza del corso
di studi per il quale è stata richiesta la sospensione.
VISITING STUDENT
Se intendi proseguire gli studi presso un’Università straniera sei tenuto a:
• inoltrare all’Università straniera domanda di accoglimento in qualità di visiting student;
• ottenere i programmi degli esami che intendi sostenere all’estero da far approvare ai docenti dell’Università di Bergamo che dovranno in seguito riconoscere gli esami;
• inoltrare alla competente struttura didattica richiesta di autorizzazione a sostenere esami all’estero;
• avanzare domanda di sospensione dagli studi presso l’Università degli Studi di Bergamo.
Al termine del periodo di studio all’estero dovrai riprendere l’iscrizione all’Università di Bergamo dall’anno di corso successivo a quello dell’ultima iscrizione.
Il periodo di studio svolto all’estero non verrà computato nella tua carriera scolastica.
Sarai tenuto al pagamento di un diritto fisso di ricognizione pari a € 200,00 per ogni anno di interruzione, ridotto a € 50,00 a partire dal quinto anno.
INTERRUZIONE DEGLI STUDI
Nel caso in cui decidessi - per motivi personali - di interrompere temporaneamente gli studi, la sospensione avverrà automaticamente a seguito del mancato rinnovo dell’iscrizione all’anno accademico
successivo.
Nel momento in cui desiderassi riprendere gli studi, sarai tenuto, se non incorso in decadenza, al pagamento di un diritto fisso di ricognizione pari a € 200,00 per ogni anno di interruzione, ridotto a €
50,00 a partire dal quinto anno (modulo disponibile alla pagina Modulistica).
Nel caso in cui venissi ammesso ad un’annualità di corso di laurea non più attiva, verrai ammesso d’ufficio al corrispondente corso di laurea di nuova attivazione.
INTERRUZIONE DEGLI STUDI PER MATERNITÀ/INFERMITÀ GRAVI E PROLUNGATE 
Le studentesse che decidessero di interrompere temporaneamente gli studi, per l’anno di nascita di ciascun figlio, dovranno presentare apposita domanda di interruzione degli studi nel periodo indicato.
Nel momento in cui tali studentesse volessero riprendere gli studi, se non incorse in decadenza, non saranno tenute al pagamento del diritto fisso di ricognizione sopra indicato.
Nel caso di studenti costretti ad interrompere gli studi a causa di infermità gravi e prolungate debitamente certificate, la sospensione avverrà a seguito della presentazione della domanda online di
interruzione degli studi.
Nel momento in cui tali studenti volessero riprendere gli studi, se non incorsi in decadenza, non saranno tenuti al pagamento del diritto fisso di ricognizione sopra indicato.
La domanda di sospensione per "maternità" o "infermità gravi e prolungate" si compila online direttamente dallo Sportello studenti cliccando la sezione "Carriera - domanda di sospensione
carriera". Puoi dichiarare eventuali esami non ancora registrati e allegare documenti; al termine della procedura, riceverai una e-mail attestante la conclusione del processo.
Attenzione: Se farai richiesta di interruzione studi per uno dei motivi sopraindicati non potrai sostenere esami per l’a.a. 2025-2026 né chiedere la revoca di tali benefici nel corso dell’anno
accademico.
Per approfondimenti consulta la pagina Altre riduzioni e agevolazioni.
NB: Gli studenti che si immatricolano nell'a.a. 2025-2026 ai corsi di laurea triennali, magistrali e magistrali a ciclo unico non possono sospendere gli studi per l'anno accademico 2025-2026.


=== PAGINA 20 ===

4. PIANI DI STUDIO ED ESAMI DI PROFITTO
- Compilazione del piano e scadenze
- Inserimento insegnamenti soprannumerari
- Esami di profitto: informazioni utili
- Prenotazione degli appelli


=== PAGINA 21 ===

Compilazione del piano e scadenze
All’inizio di ogni anno accademico devi presentare, o eventualmente modificare, il tuo piano di studio, secondo i limiti imposti dal piano stesso, entro le scadenze fissate dal Senato Accademico.
In caso di modifica di un insegnamento relativo ad anni di corso precedenti, ti ricordiamo che il sostenimento dell’esame modificato può aver luogo soltanto a frequenza acquisita, cioè dopo la
conclusione delle lezioni previste per tale insegnamento, secondo il Calendario didattico dell’anno accademico in corso.
Il piano di studio 2025-2026 dovrà essere compilato nei seguenti periodi (Senato accademico del 16 dicembre 2024):
15 ottobre - 17 novembre 2025 se sei iscritto ad un corso di laurea triennale o al secondo anno di un corso di laurea magistrale;
29 ottobre - 21 novembre 2025 se sei iscritto (con o senza riserva) al primo anno di un corso di laurea magistrale.
Per le modalità di compilazione ti invitiamo a consultare gli avvisi pubblicati dai singoli Dipartimenti.
N.B. La presentazione del piano di studio oltre le scadenze previste comporterà il pagamento di una sanzione di euro 50,00 (ad eccezione di chi è in attesa di delibera avendo presentato istanza di
abbreviazione carriera).


=== PAGINA 22 ===

Inserimento insegnamenti soprannumerari
Per richiedere l’inserimento di insegnamenti in soprannumero, devi trasmettere via ticket alla Segreteria studenti, entro la scadenza prevista per la compilazione del piano di studio, un’istanza
in carta libera indirizzata al Consiglio di corso di studio con l’indicazione degli insegnamenti (precisando denominazione, codice, numero di cfu) e la relativa motivazione.
Il modulo è reperibile alla pagina Modulistica. 
La Segreteria studenti provvederà ad inviarti via mail la delibera del Consiglio in merito alla tua richiesta.
I crediti acquisiti, se autorizzati, rimangono registrati nella tua carriera e possono dare luogo a successivi riconoscimenti ai sensi della normativa in vigore.
Di tali crediti si terrà conto in sede di calcolo della media di laurea, su richiesta dello studente, fino a un massimo di 20 cfu per i corsi di laurea di primo livello, ad un massimo di 20 cfu per i corsi di laurea
magistrale, a un massimo di 40 cfu per i corsi di laurea magistrale a ciclo unico, purché in coerenza con l'ordinamento didattico del corso di studi dell'anno accademico di immatricolazione.
Lo studente che ha inserito esami soprannumerari può richiedere di eliminarli dalla propria carriera, se non già sostenuti con esito positivo, non oltre il termine previsto per la presentazione della
domanda di ammissione alla prova finale.


=== PAGINA 23 ===

Esami di profitto: informazioni utili
La verifica della preparazione degli studenti consiste in esami orali e/o scritti o test, che si svolgono nei periodi previsti dai Calendari didattici in date (appelli d’esame) pubblicate nelle
bacheche dei Dipartimenti di riferimento.
Il mancato superamento di un esame non ti impedisce, in generale, l’iscrizione all’appello successivo.
Il superamento dell’esame comporta l’acquisizione dei relativi crediti.
Il voto è espresso in trentesimi (con eventuale lode), salvo per le prove per le quali è previsto un giudizio d’idoneità.
Ti ricordiamo in particolare che:
• non puoi sostenere esami di profitto di insegnamenti che non siano stati inseriti nel piano di studio – approvato - nell’anno di corso corrente o in anni precedenti. Nel caso in cui
l’insegnamento appartenga all’anno di corso al quale sei iscritto, devi attendere la conclusione delle lezioni relative a tale insegnamento prima di poter sostenere il relativo esame di profitto;
• anche in caso di ammissione ad anni successivi al primo a seguito di trasferimento, passaggio di corso, abbreviazione, conseguimento seconda laurea o re-immatricolazione a
seguito di rinuncia/decadenza, prima di poter sostenere gli esami di cui sei risultato debitore, appartenenti ad anni precedenti, dovrai attendere la conclusione delle relative lezioni;
• in caso di insegnamento impartito nel secondo semestre non potrai sostenerne l’esame nella sessione invernale ma dovrai attendere la conclusione delle lezioni, prenotandoti al primo
appello utile dopo il termine del corso;
• non puoi ripetere un esame sostenuto (= verbalizzato) con esito favorevole;
se sei iscritto con riserva a un corso di laurea magistrale non potrai sostenere gli esami afferenti a tale corso di studio né partecipare ad attività che implicano la valutazione in
itinere prima del conseguimento della laurea di primo livello; dovrai comunque attendere la conclusione delle lezioni prima di poter sostenere gli esami del corso di laurea
magistrale;
• non puoi sostenere esami di profitto in violazione delle norme che regolano la propedeuticità e le altre disposizioni, qualora previste. Ti ricordiamo che l'iscrizione tramite lo sportello
internet, di norma, non verifica il rispetto di tali disposizioni.
Qualsiasi infrazione alle disposizioni predette comporta irrevocabilmente l’annullamento della prova d’esame.
In caso di mancato pagamento delle rate di contributo onnicomprensivo entro 30 giorni dalla scadenza, è previsto il blocco alla prenotazione degli appelli d'esame; lo studente non in
regola con il pagamento delle tasse universitarie non può accedere alla prova finale di laurea. In caso di mancato pagamento delle rate dovute per il 2025-2026 entro il termine del 30
settembre 2026 verrà disposto il blocco amministrativo della carriera.
Attenzione: lo studente è tenuto a conoscere il modello di riferimento del proprio piano di studio, pubblicato nella bacheca delle singole strutture didattiche e le norme dell’Ordinamento
didattico del proprio Corso di studio ed è il solo responsabile dell’annullamento degli esami sostenuti in violazione di tali norme.


=== PAGINA 24 ===

Prenotazione degli appelli
Per effettuare l’iscrizione all’appello d’esame devi utilizzare lo sportello internet (http://www.unibg.it/node/6977), anche presso le postazioni installate nelle varie sedi universitarie.
La prenotazione è obbligatoria e deve essere effettuata entro il quinto giorno antecedente la data fissata per l’esame (per tutti i Dipartimenti e la Scuola di Ingegneria). 
 
ATTENZIONE: 
- durante le sessioni d’esame verifica sugli orari del giorno pubblicati sulla pagina web del tuo corso di laurea gli esami programmati e le relative aule assegnate per lo svolgimento delle prove; 
- se decidi di non presentarti ad un appello per il quale risulti già iscritto, sei vivamente pregato di annullare l’iscrizione all’esame entro lo stesso termine fissato per la prenotazione.
QUANDO SI APRONO LE PRENOTAZIONI DEGLI ESAMI E COME SI EFFETTUANO? 
Le prenotazioni si aprono quindici giorni prima dell’inizio degli appelli d'esame.
La prenotazione avviene obbligatoriamente attraverso lo Sportello internet.
Devi prenotarti agli appelli per sostenere i relativi esami, selezionando i codici degli insegnamenti inseriti nel tuo piano di studio. A questo proposito ti raccomandiamo particolare attenzione soprattutto
nel caso in cui siano in opzione diversi moduli.
GLI STUDENTI NON CORRETTAMENTE PRENOTATI NON POSSONO ESSERE AMMESSI AGLI ESAMI.
Per contattare il personale dell’ufficio appelli:
appelliorari.umanistiche@unibg.it  (se sei uno studente di Scienze Umane e Sociali/Lettere, Filosofia, Comunicazione) 
appelliorari.lingue@unibg.it (se sei uno studente di Lingue, Letterature e Culture Straniere)
appelliorari.caniana@unibg.it (se sei uno studente di Scienze Aziendali, Scienze Economiche, Giurisprudenza)
appelliorari.dalmine@unibg.it (se sei uno studente della Scuola di Ingegneria).
VERBALIZZAZIONE ONLINE DEGLI ESAMI DI PROFITTO 
La verbalizzazione degli esiti degli esami di profitto avviene con la procedura di verbalizzazione on line. Ecco le due ipotesi configurate dal sistema dopo la pubblicazione degli esiti nel sistema da parte
del docente:
PROVE SCRITTE (silenzio-assenso): accedendo all’area riservata “Bacheca esiti” dello sportello internet, visualizzerai l’esito della prova e potrai eventualmente rifiutare il voto assegnato entro e non
oltre la data comunicata dal docente; in mancanza di esplicito rifiuto, l’esito della prova s’intenderà accettato;
PROVE ORALI oppure esami che si concludono con una prova orale: potrai prendere esclusivamente visione dell’esito dell’esame senza poter effettuare alcuna scelta.


=== PAGINA 25 ===

5. RILASCIO CERTIFICATI
Per ottenere un certificato in bollo, destinato a privati (o per uso estero), dovrai compilare l’apposita richiesta di certificato disponibile nella Sezione “Moduli stampabili” della Segreteria studenti alla
pagina Modulistica ed inviarla via ticket dal tuo indirizzo istituzionale (Ticket), richiedendo di poter assolvere virtualmente i contributi per le marche da bollo. Gli importi (pari a 16,00 euro per la richiesta
e a 16,00 euro per ogni certificato emesso) verranno così caricati nella tua pagina personale dello Sportello internet e saranno reperibili alla voce Segreteria>Pagamenti.
I certificati richiesti ti verranno inviati a mezzo ticket oppure, previo il pagamento del previsto contributo (€ 15,00 per l'Italia, € 20,00 per Paesi UE e € 40,00 per Paesi non-UE), saranno spediti al
domicilio da te indicato. In alternativa, puoi prenotare un appuntamento agli sportelli della Segreteria studenti per il ritiro, presentando le marche da bollo necessarie ed esibendo un documento d'identità
in corso di validità (tramite portale Prenotazione servizi).
Per gli usi per cui la legge non prescrive il bollo (D.P.R. 26/10/1972 N. 642 Tabella All. B, vedi "Documenti esenti da bollo"), sarà sufficiente inviare a mezzo ticket la richiesta di certificato in carta
semplice specificando l’articolo della Tabella ai sensi del quale è prevista l'esenzione.
AUTOCERTIFICAZIONI
Dalla tua pagina personale dello Sportello internet potrai stampare l’autocertificazione relativa a:
- iscrizione con elenco esami sostenuti
- laurea con elenco esami sostenuti
- tasse pagate nell’anno solare.


=== PAGINA 26 ===

6. ESAMI DI LAUREA E PROVE FINALI
- Per conseguire il titolo
- I passi per laurearsi
- Presentazione della domanda di prova finale
- Ritiro diploma originale di studi medi
- Modalità ritiro pergamena di laurea
- Rinvio della discussione della prova finale


=== PAGINA 27 ===

Per conseguire il titolo
TESI DI LAUREA – VECCHIO ORDINAMENTO (ante D.M. 509/99) 
Se hai scelto di concludere i tuoi studi secondo l'ordinamento antecedente al D.M. 509/99, sei tenuto a sostenere l’esame secondo le modalità previste per il vecchio ordinamento.
L’esame di laurea consiste nella discussione orale di una dissertazione scritta redatta dallo studente sotto la guida di un Professore ufficiale. Il voto è espresso in centodecimi, con eventuale lode.
Per essere ammesso all’esame di laurea devi aver seguito i corsi e superato gli esami di profitto di tutti gli insegnamenti previsti dal corso di laurea.
PROVE FINALI – NUOVO ORDINAMENTO (ex D.M. 509/99 e D.M. 270/2004)
La laurea (triennale) si consegue con il superamento della prova finale. Per essere ammesso alla prova finale devi aver conseguito i crediti relativi alle attività previste che, sommati a quelli da acquisire
nella prova finale, ti consentano di ottenere almeno 180 crediti.
Le Commissioni procedono a valutare gli elaborati delle prove finali e ad assegnare il voto di laurea (il laureando non deve presentarsi). Il titolo accademico si intende conseguito nella data in cui
avviene la valutazione da parte delle Commissioni.
La valutazione finale complessiva della Prova, espressa in centodecimi con eventuale lode, tiene conto di:
trasformazione in centodecimi dei voti conseguiti nelle prove d’esame mediante una media pesata rispetto ai relativi crediti acquisiti;
qualità della Prova finale sostenuta;
elementi ulteriori utili alla valutazione.
PROVA FINALE DI LAUREA SPECIALISTICA
La laurea specialistica si consegue con la discussione della tesi. Per essere ammesso alla prova finale, devi aver conseguito i crediti relativi alle attività previste che, sommati a quelli da acquisire nella
prova finale, ti consentano di ottenere almeno 300 crediti, compresi i crediti acquisiti nella laurea triennale.
La prova finale consiste nella discussione di una tesi scritta, elaborata in modo originale dallo studente sotto la guida di un relatore. La tesi viene discussa con il contributo di un relatore e di un
correlatore davanti ad una Commissione di docenti che esprime in centodecimi, con eventuale lode, la valutazione complessiva.
La trasformazione in centodecimi dei voti conseguiti nelle varie attività didattiche, che danno origine a votazione in trentesimi, comporta una media ponderata rispetto ai relativi crediti acquisiti.
PROVA FINALE DI LAUREA MAGISTRALE
La laurea magistrale si consegue con la discussione della tesi. Per essere ammesso alla prova finale devi aver conseguito i crediti relativi alle attività previste che, sommati a quelli da acquisire nella
prova finale, ti consentano di ottenere almeno 120 crediti.
Le modalità di svolgimento della prova finale, di norma legate alla presentazione di un elaborato scritto, sono disciplinate nel Regolamento didattico del singolo corso di studio cui ti invitiamo a far
riferimento.
Trovi le informazioni su esami di laurea e prove finali, comprese le regole tipografiche, nella sezione Studiare>Laurearsi del tuo corso di laurea.
Ti invitiamo a verificare il Regolamento didattico del tuo corso di studio accedendo al sito dell’Ateneo.
Per maggiori informazioni consulta la pagina (https://www.unibg.it/studiare/frequentare/laurearsi) https://www.unibg.it/studiare/frequentare/laurearsi


=== PAGINA 28 ===

I passi per laurearsi
La domanda di approvazione del titolo provvisorio della tesi di laurea/prova finale o la domanda di assegnazione dell’argomento, ove previste, devono essere presentate entro i termini fissati dalle
competenti strutture didattiche (consulta il Calendario didattico del tuo Dipartimento per le modalità di presentazione della domanda e le relative scadenze).
Prendi visione degli avvisi pubblicati alla pagina Prove finali/Tesi di laurea del tuo Dipartimento (Dipartimento di...> Studiare>Calendari>Prove finali/Tesi di laurea).
Per approfondimenti consulta la pagina Laurearsi - note operative.


=== PAGINA 29 ===

Presentazione della domanda di prova finale
Per compilare la domanda di prova finale online devi accedere allo Sportello internet della tua pagina personale (sezione “Laurea”) e seguire la procedura indicata nella Guida alla compilazione della
domanda sulla pagina della Segreteria (Guide procedure online>Inserimento domanda di laurea).
Per poter completare la procedura con l'inserimento della domanda di laurea/prova finale, devi attendere che il relatore abbia approvato on line la tua tesi. Quando il relatore avrà proceduto con
l'approvazione, riceverai una e-mail di avviso nella tua casella di posta istituzionale. Da quel momento potrai procedere con l'inserimento della domanda definitiva entro la prevista scadenza (seconda
fase).
Attenzione: l'approvazione da parte del relatore sostituisce la firma sulla domanda cartacea che quindi, a partire dalla sessione autunnale 2017, non è più da stampare né da trasmettere alla
Segreteria studenti.
La domanda va compilata entro le scadenze indicate nel rispettivo Calendario didattico (attenzione alle date riferite alle fasi di compilazione); il contributo relativo al rilascio diploma pari a € 32,00
(comprensivo del bollo virtuale previsto sull'istanza e del bollo virtuale che sarà apposto nel diploma originale) sarà disponibile nella sezione Pagamenti dello sportello internet dopo il completamento
della domanda e deve essere pagato con la modalità PagoPA entro la scadenza di presentazione della domanda indicata nel Calendario didattico.
La prova finale/tesi di laurea dovrà essere caricata in formato pdf nella tua pagina personale dopo l'approvazione della domanda online da parte della Segreteria studenti, entro la data indicata nel
Calendario didattico.
Nel caso in cui, per qualsiasi motivo, rinunciassi alla discussione della tesi, ricorda di darne tempestiva comunicazione scritta alla Segreteria studenti via Ticket.
Attenzione: se intendi conseguire il titolo entro la sessione di laurea straordinaria di marzo/aprile 2026 non sei tenuto al versamento della tassa regionale o del contributo onnicomprensivo per
l’iscrizione all’a.a. 2025-2026: le quote eventualmente pagate sono tenute valide e stornate d’ufficio a copertura dell’iscrizione al primo anno del corso di laurea magistrale, oppure rimborsate ad
eccezione dell’imposta di bollo di € 16,00.
Se, non essendoti laureato entro la sessione di marzo/aprile 2026, ti iscriverai tardivamente all’a.a. 2025-2026, dovrai pagare la tassa regionale e il bollo virtuale, le rate del contributo onnicomprensivo e
le sovrattasse per gli importi corrisposti oltre le scadenze fissate.
Per approfondimenti consulta la pagina Contribuzione studentesca.


=== PAGINA 30 ===

Modalità ritiro pergamena di laurea
Il diploma originale di laurea viene consegnato ai laureati triennali in occasione della cerimonia di proclamazione relativa alla propria sessione di prove finali; ai laureati magistrali e magistrali a ciclo
unico, invece, in occasione del Graduation Day, riferito alla propria sessione di laurea, che l’Ateneo organizza annualmente. 
I laureati che non sono interessati a partecipare agli eventi sopraindicati o non hanno provveduto al ritiro in quella occasione, possono:
- ritirare la pergamena agli sportelli della Segreteria, previa verifica a mezzo ticket della disponibilità, fissando un appuntamento tramite il Portale prenotazione servizi (selezionare la Segreteria di
afferenza e la voce "Ritiro pergamena"), presentando un documento d'identità in corso di validità all'atto del ritiro;
- richiedere l’invio al proprio domicilio. In questo caso è necessario versare con modalità PagoPA il relativo contributo per la spedizione, da richiedere via Ticket, e successivamente, con la stessa
modalità, inviare il modulo disponibile alla pagina Modulistica >"Richiesta spedizione pergamena di Laurea" debitamente compilato e firmato. 


=== PAGINA 31 ===

Rinvio della discussione della prova finale
In caso di rinvio della discussione della prova finale dovrai anzitutto informare tempestivamente la Segreteria studenti via Ticket, anche nel caso in cui tu abbia compilato soltanto il primo step
della domanda.
Per le informazioni circa la validità del titolo provvisorio/argomento di prova finale, ove previsto, consulta le pagine del tuo corso di laurea (sezione Studiare>Laurearsi).
Dovrai ricompilare la domanda definitiva di prova finale/tesi di laurea entro la scadenza fissata dal Calendario didattico del Dipartimento di appartenenza e, in caso di avvenuto pagamento del
contributo di € 32,00, dovrai versare l'importo relativo all'imposta di bollo assolta in modo virtuale pari a € 16,00 (da richiedere in Segreteria studenti aprendo un Ticket. Il contributo pari a € 32,00 non
dovrà essere nuovamente pagato).
Attenzione: se conseguirai il titolo successivamente alla sessione di laurea straordinaria di marzo/aprile 2026 sarai tenuto al pagamento delle quote di tassa regionale ed imposta di bollo, nonché
del contributo onnicomprensivo, dovuti per l’intero a.a. 2025-2026.
 
 
