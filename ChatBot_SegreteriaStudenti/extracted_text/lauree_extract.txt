Bisogna presentare una domanda provvisoria (es. domanda di assegnazione del titolo)?
Ultimo aggiornamento 4 anni fa

Sì, ma soltanto per alcuni corsi di laurea. Guarda le indicazioni (ed eventualmente le scadenze) sul Calendario didattico del tuo Dipartimento.

Qui Guida titolo provvisorio trovi le informazioni dettagliate a riguardo

Come si compila la domanda definitiva di laurea?
Ultimo aggiornamento 4 anni fa

La domanda definitiva di laurea va inserita online da Sportello internet studenti.

L'inserimento avviene in tre fasi successive, le cui scadenze sono riportate sul Calendario Didattico dei rispettivi Dipartimenti:

1) inserimento titolo tesi e nome del Relatore

2) Approvazione online da parte del relatore

3) Inserimento della vera e propria domanda di laurea, e pagamento del relativo contributo.

Qui https://www.unibg.it/sites/default/files/campus_e_servizi/2019_newsite_domanda-conseguimento-titolo_guida_studenti_sintetica.pdftrovi/la Guida alla procedura.

Dove devo consegnare la tesi?
Ultimo aggiornamento 4 anni fa

Una copia cartacea della tesi deve essere consegnata al relatore e all'eventuale correlatore.

Inoltre, dopo che la tua domanda di laurea sarà stata confermata dalla Segreteria Studenti, dovrai caricare la tesi in formato pdf nel tuo Sportello Internet, entro la scadenza prevista dal Calendario Didattico .

Dove trovo le date delle sessioni di laurea?
Ultimo aggiornamento 4 anni fa

Le date delle sessioni di laurea e le scadenze per le iscrizioni sono riportate sul Calendario Didattico di ogni Dipartimento.

Se ho compilato la domanda definitiva di laurea e poi, per qualche motivo, non riesco a laurearmi, cosa devo fare?
Ultimo aggiornamento 4 anni fa

Innanzitutto devi comunicare subito alla Segreteria Studenti (via ticket) che non riesci a laurearti. 

La Segreteria Studenti provvederà ad annullare la tua domanda di laurea, che dovrai ricompilare da capo per la sessione successiva.

Qui Guida annullamento domanda di laurea trovi informazioni dettagliate a riguardo.


Se prevedo di laurearmi nella sessione straordinaria di Marzo/Aprile, devo pagare le tasse previste per quest'anno?
Ultimo aggiornamento 4 anni fa

No, se prevedi di laurearti a Marzo/Aprile non sei tenuto a rinnovare l'iscrizione e a pagare le relative tasse per l'anno accademico corrente.

Qui Guida rinnovo iscrizione trovi le informazioni dettagliate.